# Gruppebidrag
Her kan alle legge til tekst.

## Oppgave 1
## Strategi for rekruttering og sammensetting
For å lykkes i forming fasen må Erling rekruttere folk som er villig til å jobbe og etablere et team som både har nødvendig mangfold og lager god tillit i teamet. Målet er å skape et team som kan levere en portal som øker innbyggerengasjement og transparens med 20 % første året innen 15 måneder og 8 millioner kroner budsjett. Rekrutteringen bør ta utgangspunkt i noen viktige ting som for eksempel: produksjon, administrasjon, integrasjon for samarbeid mellom fagmiljøer og brukere, og entreprenørskap og verdiskaping. Disse funksjonene kan fylles av eksisterende ressurser og utvalgte spesialister, men rollene må beskrives klart før oppstart med tydelige mandat, ansvar og leveranser.

Produksjon: Ta med et par representanter fra IT - avdelingen i kommunen og en kontakt hos leverandøren. De sørger for smidig utvikling, løpende bygging og testing og at løsningen er tilgjengelig, rask og trygg.

Administrasjon: Gi Erling støtte av en prosjektøkonom som kan håndtere budsjett, risiko, gevinster og en koordinator som følger opp milepæler, endringer og rapportering til bystyret.

Integrasjon:  UX/UI-designer og sikkerhetsekspert skal jobbe med kultur, planlegging og bygg og med brukerrepresentanter. Det viktige som behov, personvern og sikkerhetskrav til tydelige, prioriterte oppgaver.

Entreprenørskap: Den politiske rådgiveren og tjenestedesigneren lager hypoteser om hva som vil/kan øke innbyggerengasjementet, tester raskt og fører funnene tilbake i produktplanen.
## Oppgave 2



## Design av “det første møtet”

Det første møtet i et prosjekt er ekstremt viktig, det setter retningen, tonen og forventningene for hele prosjektet. Et godt første møte vil bygge tillit, momentum og god kommunikasjon fremover. I “det første møtet” vil vi legge til rette for relasjonsbygging, samtidig som vi skaper en felles forståelse av prosjektets mål, arbeidsfordeling og planlagte aktiviteter. Målet med dette møtet er å motivere teamet, etablere et godt samarbeid og å sikre en sterk start på prosjektet med en felles drivkraft.

Varighet: 2-3 timer

Deltakere: Kommunal administrasjon, politisk ledelse, fagspesialister og brukerrepresentanter

  

## 1.  Velkommen og introduksjon (10-15 min)

-   Kort velkomst av prosjektleder, presentasjonsrunde med navn, rolle i prosjektet. etc
    
-   Formålet med møtet, og liten introduksjon av temaer vi skal gjennom
    

  

## 2.  Prosjektets bakgrunn og mål (15-20 min)

-   Mål med prosjektet og hvorfor det ble initiert

-   Strategier og eventuelle tidligere arbeid som danner grunnlaget
    
-   Tidsramme og budsjett




## 3. Rolleavklaring og ansvar (30 min)

-   Gjennomgang av hvem som har ansvar for hva, visuell oversikt ved bruk av prosjektorganisering
    
-   Forventninger og arbeidsfordeling av de forskjellige rollene i prosjektet
    
-   Avklaringer, spørsmål og diskusjon for å sikre felles forståelse
    

  

## 4. Pause (15 min)

-   Uformell mingling, lett snacks og drikke, brukes bevisst for å bli kjent og bygge tillit
    

  

## 5. Kommunikasjon og samhandling (20 min)

-   Møteplan og rapporteringsstruktur
    
-   Bruk av samhandlingsverktøy (teams, zoom, etc)
    
-   Rutiner for dokumentasjon og versjonskontroll
    

  

## 6. Forventninger og utfordringer (20 min)

-   Forventninger av hverandre og prosjektets gang
    
-   Hovedrisikofaktorer (tid, ressurser, etc.)
    
-   Kontroll og oppfølging av prosjekter
    
## 7.  Teamaktivitet / pseudo-arbeid (30 min)

-   Lett uformell teamøvelse gjerne åpen for latter og letthet som involverer alle
    
-   Eksempler på dette kan være kahoot eller annen form for quiz eller spill, “post-it-øvelse” hvor vi skriver ned forventninger til prosjektet og deler i plenum
    

  

## 8. Oppsummering, avslutning og veien videre (20 min)

-   Oppsummering av viktige beslutninger og avklaringer
    
-   Hva som skjer etter møtet (etablering av samarbeidsverktøy, møter og oppfølging, informasjon, etc.)

-   Spørsmål?



## oppgave3 

## Rammer for relasjonelle kontrakter 

For å sikre godt samarbeid i et tverrfaglig prosjekt som Erling sitt, er det viktig at det utformes kontrakter eller mandater som går utover de tradisjonelle fokusområdene i prosjektledelse – tid, kostnad og kvalitet “jerntriangelet”. I tillegg bør det legges til rette for klare forventninger, gjensidig tillit og fleksibilitet gjennom det som ofte omtales som relasjonelle kontrakter. Disse skal støtte samhandling, læring og felles målforståelse i prosjektgruppen. 

Anbefalinger for utforming av relasjonelle kontrakter: 

- Felles mål og verdier: Inkluder en innledende del i mandatet som beskriver prosjektets overordnede hensikt, samfunnsnytte og ønsket effekt. Dette kan bidra til å skape felles eierskap og motivasjon på tvers av fagområder.
  
- Forventningsavklaring og rollebeskrivelser: Beskriv tydelig hver deltakers rolle, ansvar og bidrag, men med rom for justering underveis. Dette reduserer risiko for uklarheter og overlapp, spesielt i et heterogent team.
  
- Møtestruktur og samhandlingsarenaer: Definer faste møtepunkter, beslutningsprosesser og kanaler for informasjonsdeling. Dette fremmer transparens og kontinuitet i kommunikasjonen mellom prosjektleder og prosjekteier, samt i resten av teamet.
   
- Prinsipper for samarbeid og konflikthåndtering: Mandatet bør inneholde retningslinjer for hvordan uenighet skal håndteres, for eksempel gjennom dialogbaserte prosesser eller bruk av en ekstern koordinator ved behov.
  
- Fleksibilitet og læring: Relasjonelle kontrakter bør understøtte en "lærende" prosjektpraksis, der erfaringer underveis tas med videre og mandatet kan justeres ved behov, innenfor gitte rammer. Dette er særlig viktig i innovative prosjekter der ikke alle løsninger er kjente på forhånd.
  
- Forpliktelse til brukermedvirkning: Gitt at prosjektet har som mål å øke innbyggerengasjementet, bør det relasjonelle rammeverket også forplikte prosjektgruppen til å involvere brukerne aktivt i utviklingsprosessen ikke bare som informanter, men som reelle medskapere.
  
- Samarbeid mellom prosjektleder og prosjekteier: Et velfungerende samarbeid mellom prosjektleder og prosjekteier er avgjørende for prosjektets fremdrift og forankring. Det anbefales å etablere faste møtepunkter for statusoppdatering, risikovurdering og beslutningstaking. Rolle- og ansvarsfordelingen bør være tydelig: Prosjekteier har det strategiske og politiske ansvaret, mens prosjektleder har ansvar for daglig ledelse og gjennomføring. Det bør avtales hvilke beslutninger prosjektleder kan ta alene, og hva som krever godkjenning av prosjekteier. Åpenhet, tillit og tilgjengelighet er sentrale prinsipper for et konstruktivt samarbeid. I innovative og tverrfaglige prosjekter som dette, bør det også være rom for felles læring og justeringer underveis. 
 
Ved å integrere slike relasjonelle elementer i mandatet og samhandlingsavtalene, vil prosjektlederen ha et mer robust fundament for å bygge tillit, forebygge misforståelser og sikre fremdrift også i krevende faser av prosjektet. 




  ## Oppgave4

## Konflikthåndtering/ Proaktive mekanismer for konflikthåndtering
 Teambuilding som proaktiv mekanisme

Teambuilding kan fungere som en forebyggende strategi mot konflikter i grupper. Når medlemmene blir bedre kjent og bygger tillit, skapes et grunnlag for åpen kommunikasjon og større forståelse. Dette gjør det lettere å dele ideer, løse misforståelser og unngå at små uenigheter utvikler seg til større problemer.

Styrket kommunikasjon og samhold bidrar samtidig til bedre samarbeid og økt effektivitet. Når teamet opplever trivsel og trygghet, øker også motivasjonen og viljen til å bidra. Teambuilding gir dermed både et mer robust arbeidsmiljø og bedre forutsetninger for å håndtere utfordringer på en konstruktiv måte.

Snakk om å ta opp mulige problemer tidlig “Nip it in the bud”

Klar rollefordeling: Hvem gjør hva – avtales og skrives ned i starten. Hvem tar prosjektleder rollen? Klare forventninger og mål: Alle vet hva som forventes i forhold til oppgaver og oppmøte. Dette følges opp av prosjektleder (Erling) Kartlegg risikoer: F.eks. uenighet om ansvar, ressurser, tidsfrister, møterom/rom, bruk mm. Klare avtaler om kommunikasjonsmåte: Bestem hvordan dere deler dokumenter og prater sammen utenfor møter (Google Docs, Discord, e-post mm).

Jevnlige møteplasser og kommunikasjonskanaler for å prate og lufte bekymringer

Når det holdes møter, sett av tid for bekymringer/ uenigheter. Alle bekymringer blir mottatt, store som små. Alle får mulighet til å si noe om hvordan de opplever at samarbeidet fungerer. Fokus på sak og ikke på person. Regelmessig spørreundersøkelse (som avtalt) med skala for tilbakemelding om hvor bra/ikke bra samarbeidet oppleves. Gjerne forslag til forbedringer. Kan være anonymt.

Hvordan løse konflikter hvis/når de dukker opp

Den/de som er uenig, tar det først opp med teamet, så med prosjektleder hvis det ikke blir enighet. Prosjektleder (Erling) organiserer en saklig samtale på neste felles møte der fokuset er på problemet, ikke på personen. Hvis saken ikke løses, bringes den videre til neste instans i hierarkiet som en styringsgruppe eller en nøytral tredjepart.

Hvis enighet da ikke oppnås

Beslutningshierarki: Klart hvem som bestemmer på hvilke nivåer (team, prosjektleder, styringsgruppe, nøytral tredjepart). Regel for når konsensus mangler: F.eks. demokratisk flertall, eller at prosjektleder tar siste avgjørelse. Meklingsordning: En intern eller ekstern megler kan tilkalles tidlig hvis saken blir vanskelig.


Oppgave 6:
**Sikring av god og effektiv kommunikasjon i prosjektteamet**

God kommunikasjon er avgjørende for å lykkes med komplekse og tverrfaglige prosjekter, særlig når teamet består av personer med ulik faglig bakgrunn, ulike interesser og til dels forskjellige organisatoriske tilknytninger. For Erling, som leder et heterogent team i utviklingen av en ny digital medborgerportal, blir det derfor helt sentralt å etablere gode kommunikasjonsrutiner og fremme en kultur preget av åpenhet, tydelighet og samarbeid.

Allerede i prosjektets oppstartsfase bør det settes av tid til å etablere felles rammer og forventninger knyttet til kommunikasjon. Dette handler ikke bare om hvilke kanaler som skal brukes, men også hvordan man kommuniserer, og hva slags informasjon som skal deles, når og med hvem. I et prosjekt som dette, der deltakerne spenner fra tekniske spesialister til politiske rådgivere og brukerrepresentanter fra lokalsamfunnet, vil det være viktig å velge kommunikasjonsformer som er inkluderende og forståelige for alle involverte. Bruken av digitale samhandlingsverktøy som Teams eller Slack, kombinert med tydelig møtestruktur og regelmessig dokumentasjon, kan være med på å sikre at all viktig informasjon er lett tilgjengelig, og at alle opplever å være informert og involvert.

En annen viktig dimensjon ved god kommunikasjon i tverrfaglige prosjekter er å skape en felles forståelse av prosjektets mål, retning og roller. Erling bør bruke tid på å samle teamet tidlig i prosessen for å diskutere og tydeliggjøre hvorfor prosjektet finnes, hva man skal oppnå, og hvordan de ulike deltakerne skal bidra. Dette bidrar til å skape eierskap og felles retning, samtidig som det reduserer risikoen for misforståelser og interessekonflikter underveis. Det er også avgjørende å være bevisst på forskjellene i faglig språk og perspektiv som ofte preger slike team. Det å bevisst bruke et klart, tilgjengelig språk og gjerne støtte seg på visuelle hjelpemidler kan bidra til å skape gjensidig forståelse på tvers av fag og roller.

Like viktig som å formidle informasjon ut, er det å legge til rette for tilbakemeldinger og toveis dialog. God kommunikasjon handler ikke om å overføre mest mulig informasjon, men om å skape forståelse og tillit. Erling bør derfor aktivt oppfordre teamet til å gi tilbakemeldinger, komme med innspill og dele eventuelle bekymringer. Dette gjelder både i formelle møtearenaer og i mer uformelle settinger. En kultur preget av psykologisk trygghet der alle tør å si hva de mener, stille spørsmål og uttrykke usikkerhet er en forutsetning for å kunne samarbeide effektivt i et prosjekt der mange ulike interesser og fagområder skal møtes.

Det er også viktig å være bevisst på de menneskelige relasjonene i teamet. I tillegg til faglige møter kan det være lurt å skape rom for relasjonsbygging, for eksempel gjennom en digital eller fysisk kickoff, uformelle treff, eller små sosiale innslag i hverdagen. Slike tiltak kan bidra til å styrke teamfølelsen og gjøre det lettere å kommunisere godt også når prosjektet møter utfordringer.

Til slutt må all viktig informasjon dokumenteres og deles på en systematisk måte. Det sikrer kontinuitet, oversikt og transparens både internt i prosjektteamet og ut mot eksterne interessenter. Etablering av en felles kunnskapsbase, for eksempel i SharePoint eller Teams, der man samler referater, planer og beslutninger, er et konkret og enkelt grep som kan få stor betydning for prosjektets fremdrift og kvalitet.

Sammenfattet kan man si at god kommunikasjon i dette prosjektet handler om mer enn tekniske løsninger og møtefrekvens det handler om å bygge en felles kultur for samhandling. Som prosjektleder må Erling være både tydelig og lyttende, strukturert og fleksibel, og hele tiden ha blikk for hvordan kommunikasjonen påvirker både relasjoner, beslutningsprosesser og fremdrift. Lykkes han med det, vil det gi prosjektet et solid fundament for å nå målene om økt innbyggerengasjement og større transparens i kommunens arbeid.
